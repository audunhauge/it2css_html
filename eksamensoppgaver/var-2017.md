# Eksamen vår 2017

## Oppgave 1: Vindmølle- og væranimasjon

Du skal lage en applikasjon som viser en vindmølle plassert i et landskap. I applikasjonen skal bladene på vindmølla kunne roteres, og det skal være elementer i landskapet som skal animeres når vindstyrken endres.

I applikasjonen skal brukeren kunne oppgi betegnelsen på en vindstyrke, og applikasjonen skal kunne vise virkningene i landskapet for den vindstyrken. Du finner en oversikt i vedlegget over ulike vindstyrker og beskrivelser av virkninger av vinden i landskapet. På eksamen er det nok at du lager animasjoner for vindstyrkene stille, lett bris og stiv kuling. Bladene på vindmølla skal ha ulik fart i de tre tilfellene, og når en vindstyrke er valgt, skal den også vises på skjermen 

\(«0–0.2 m/s», «3.4–5.4 m/s» eller «13.9–17.1 m/s»\). Lyden av vind skal spilles når lett bris eller stiv kuling blir valgt.  
En fil med vindlyd ligger vedlagt. Det skal være mulig å kjøre animasjonene flere ganger og i den rekkefølgen brukeren ønsker.

Du kan tegne eller lage et bilde ved å kombinere elementer fra vedlagte foto/skisser,f.eks. lik tegningen under. Du kan også utforme bildet helt annerledes om du ønsker det.

#### Bilder du kan bruke

![](/assets/vindmolle.png)![](/assets/standard_bjoerk.jpg)

### Lag et landskap

Lag et landskap med vindmølle, hus og tre. Det bør være plass til noen komponenter \(knapper m.m.\) og tekster i tillegg til bildet.

## Oppgave 2. Wattproduksjon per time

Tabellen under viser hvor mange watt vindmølla produserer i timen ved forskjellige

vindstyrker \(omtrentlige verdier\).

Navn                       m/s                   Watt i timen

Stille                     0-0.2                        0  
Flau vind             0.3–1.5                    0  
Svak vind            1.6–3.3                    2  
Lett bris                3.4–5.4                  10  
Laber bris            5.5–7.9                   60  
Frisk bris             8–10.7                    150  
Liten kuling          10.8–13.8              400  
Stiv kuling         13.9–17.1                 500  
Sterk kuling         17.2–20.7               0  
Liten storm        20.8–24.4                 0  
Full storm           24.5–28.4                0  
Sterk storm         28.5–32.6               0  
Orkan                   32.7-                        0

\(Vindmølla starter først å gå ved 2.5 m/s, og den stopper av sikkerhetsgrunner når vinden blir sterkere enn 15 m/s.\)

Brukeren skal kunne oppgi vindstyrke i m/s, og applikasjonen skal så vise hvor mange watt som produseres i timen. 

Eksempel: Dersom brukeren oppgir 3.7 m/s, skal det skrives ut at vindmølla gir cirka 10 watt i timen.

## Oppgave 3: Wattproduksjon per døgn

En oversikt fra yr.no over neste døgns vindstyrker kan se slik ut, oppgitt i 6-timersperioder:

Kl. 2–8      5°       0 mm    Svak vind,   3 m/s fra sør-sørøst  
Kl. 8–14    4°     2,8 mm   Laber bris,  6 m/s fra sør-sørøst  
Kl. 14–20  6°    3,2 mm   Laber bris,  7 m/s fra sør  
Kl. 20–2    5°    3,0 mm   Laber bris,  6 m/s fra sørøst

Lag en rutine der brukeren kan registrere inn vindstyrkene i de fire 6-timersperiodene.  
Applikasjonen skal så beregne hvor mange watt vindmølla produserer det døgnet med de oppgitte vindstyrkene. Applikasjonen skal bruke tabellen i oppgave 2 som grunnlag for utregningen.

### Oppgave 3a:

Skriv en grov pseudokode for oppgave 3.

### Oppgave 3b:

Programmer rutinen, og dokumenter koden.

