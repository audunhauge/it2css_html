# IT2 javascript/css/html

Denne boka er ment til bruk i undervisningen av   
faget informasjonsteknologi-2.

Boken tar først for seg editor og andre verktøy som eleven bør ha installert på sin arbeidsmaskin. Dette er ment som anbefalinger, du kan selvsagt velge andre tilsvarende verktøy.

Deretter introduseres et gjennomgående eksempel og en del grunnleggende rammefiler blir definert og tatt i bruk.

CSS blir gjennomgått på beste ovefladiske måte \(bare nok til å komme i gang\).

HTML blir brukt hovedsakelig som et rammeverk for js-scriptene som vi lager, men jeg tar med en liten gjennomgang av de viktigste elementene.

Et kort kapittel om animering, hovedsakelig basert på css.

Javscript blir gjennomgått med kapitler for variable, betingelser, uttrykk, funksjoner, array og objekter.

Til slutt en liten oppgavesamling og forslag til prosjekt.

### Læreplanmål

#### Planlegging og dokumentasjon

Mål for opplæringen er at eleven skal kunne

* spesifisere og begrunne funksjonelle krav til planlagte IT-løsninger

* velge og bruke relevante teknikker og verktøy for planlegging og utvikling av IT-løsninger
* lage brukerveiledninger for IT-løsninger
* gjøre rede for hvordan IT-løsninger utvikles i samarbeid mellom personer, og hvilke krav det setter til planleggings- og utviklingsprosessen
* forklare hensikten med teknisk dokumentasjon og lage slik dokumentasjon for IT-løsninger, med spesiell vekt på å dokumentere grensesnitt mellom ulike delsystemer

#### Programmering

Mål for opplæringen er at eleven skal kunne

* lese og bruke dokumentasjon og kode
* definere variabler og velge hensiktsmessige datatyper
* tilordne uttrykk til variabler
* programmere med enkle og indekserte variabler eller andre kolleksjoner av variabler
* programmere med valg og gjentakelser
* lage egne og bruke egne og andres funksjoner eller metoder med parametere
* programmere funksjoner eller metoder som blir aktivisert av hendelser
* utvikle og sette sammen delprogrammer
* teste og finne feil i programmer ved å bruke vanlige teknikker
* gjøre rede for hensikten med objektorientert utvikling og begrepene klasse, objekt og arv

#### Multimedieutvikling

Mål for opplæringen er at eleven skal kunne

* planlegge og utvikle multimedieapplikasjoner ved å kombinere egne og andres multimedieelementer av typene tekst, bilde, lyd, video og animasjoner
* bruke programmeringsspråk i multimedieapplikasjoner
* vurdere og bruke relevante filformater for tekst, bilde, lyd, video og animasjoner
* vurdere multimedieprodukter med hensyn til brukergrensesnitt og funksjonalitet

  


